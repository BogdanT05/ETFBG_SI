
Napisati program na programskom jeziku Python koji vrši određenu obradu nad nizom brojeva uz pomoć drugog niza koji sadrži parove indeksa prvog niza. Obrada zadatog niza brojeva podrazumeva zamenu mesta njegovih elemenata. Indeksi elemenata koji zamenjuju mesta su definisani drugim nizom. Program najpre učita niz brojeva odvojenih zarezom u jednom redu, zatim broj parova drugog niza, a onda i same parove drugog niza po jedan par celih brojeva odvojenih zarezom u posebnom redu. Zatim se zamenjuju mesta elementima prvog niza po redosledu kojim su zadati parovi indeksa u drugom nizu. Prilikom svake zamene ispisati prvi niz. Ukoliko neki par indeksa nije u odgovarajućem opsegu indeksa prvog niza, preskočiti taj par i nastaviti dalje sa obradom. Na kraju proveriti da li je obrađeni niz jednak svom početnom obliku.

Napisati funkciju readNumbers() koja učitava niz brojeva odvojenih zarezom zadatog u jednom redu. Povratna vrednost je formirani niz brojeva.

Napisati funkciju readPairs() koja učitava broj parova celih brojeva, a zatim i same parove celih brojeva, svaki par odvojen zarezom u posebnom redu. Povratna vrednost je formirani niz parova celih brojeva (na primer: [[1, 2], [0, 3], [-1, 2]]).

Napisati funkciju copyNumbers(arr) koja vraća kopiju zadatog niza brojeva arr.

Napisati funkciju swap(ind1, ind2, arr) koja zamenjuje elemente niza arr čiji su indeksi zadati parametrima ind1 i ind2. Ukoliko su indeksi nekorektni, funkcija nema efekta.

Napisati funkciju compareArrays(arr1, arr2) koja vraća rezultat poređenja dva niza brojeva arr1 i arr2. Dva niza su jednaka ukoliko imaju istu dužinu i ukoliko važi da je arr1[i] == arr2[i], za svaki mogući indeks i.

Napisati funkciju printArray(arr) koja ispisuje elemente niza arr odvojene zarezom u jednom redu (na primer: 1,2,3)

Korišćenjem prethodno realizovanih funkcija napisati glavni program koji učitava niz brojeva i niz parova, napravi kopiju prvog niza i zameni sve parove elemenata definisane drugim nizom pri čemu ispisuje obrađivani niz nakon svake zamene. Na kraju cele obrade uporedi obrađeni niz sa prethodno napravljenom kopijom. Ukoliko je niz brojava ostao isti napisati poruku ISTI, inače napisati poruku NIJE ISTI.