Написати на програмском језику Пајтон програм који врши обраду над захтевима за вожњу лифтом. Програм реализовати према следећим ставкама:

Написати функцију read_demands() која учитава податке о захтевима задатим у једном реду улаза у листу листи захтева коју враћа као резултат. Захтеви су у једном реду улаза задати у формату спратОд-спратДо, при чему су појединачни захтеви одвојени тачно једним бланко знаком. Појединачни захтеви су представљени листом од два елемента и представљају спрат са кога је упућен захтев и спрат на који се иде, респективно. Сматрати да је улазни формат исправан и да су спратови представљени природним бројевима.

Написати функцију remove_invalid(demands) која на основу прослеђене претходно учитане листе листи захтева формира нову листу листи захтева коју чине само они захтеви чији се спратови разликују, односно листе чији се елементи разликују. Новоформирану листу треба вратити као резултат ове функције.

Написати функцију process_demands(demands) која на основу прослеђене листе листи захтева формира нову листу коју чине цели бројеви који представљају спратове на којима ће лифт редом стајати. Новоформирану листу треба вратити као резултат ове функције. Лифт користи такву стратегију да полази са спрата 0 и да се креће само једном навише, а након тога само једном наниже. Стога, најпре је потребно обрадити захтеве који се крећу навише, а потом наниже. Сматрати да су лифту пре његовог првог поласка унапред познати сви захтеви и да након његовог првог поласка не долази до упућивања нових захтева.

Коришћењем претходно реализованих функција, написати главни програм који најпре учита листу захтева, затим на основу ње формира нову листу захтева уклањајући невалидне захтеве, а након тога на основу добијене листе захтева одређује и исписује на стандардни излаз у једном реду, одвојене тачно једним бланко знаком, спратове на које ће лифт  стајати редом у току свог рада.
